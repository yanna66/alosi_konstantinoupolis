## Η ΑΛΩΣΗ ΤΗΣ ΚΩΝΣΤΑΝΤΙΝΟΥΠΟΛΗΣ – ΗΛΕΚΤΡΟΝΙΚΟ ΠΑΙΧΝΙΔΙ - ΕΙΚΟΝΙΚΟ ΜΟΥΣΕΙΟ

* Δημιουργός: **ΙΩΑΝΝΑ ΜΠΑΚΑΛΗ**

Πρόκειται για ένα ελεύθερα διαθέσιμο ηλεκτρονικό παιχνίδι στο https://www.artsteps.com/view/6642fed75b6291d0d6871cec το οποίο σχεδιάστηκε στα πλαίσια του μαθήματος της Ιστορίας της Β’ Λυκείου.

Είναι ένα παιχνίδι γνώσεων πάνω στην Άλωση της Κωνσταντινούπολης (Ιστορία Β Λυκείου). Το παιχνίδι είναι κατάλληλο για τη Δευτεροβάθμια Εκπαίδευση. Το παιχνίδι υλοποιείται μέσα από την περιδιάβαση στο χώρο ενός εικονικού Μουσείου. Η περιήγηση σε ένα μουσείο έχει παιδαγωγική αξία. Οι 9 πίνακες που συναντά ο μαθητής/η μαθήτρια έχουν θέματα που σχετίζονται με την εξεταζόμενη εποχή. Σε κάθε πίνακα υπάρχει μια ερώτηση. Οι μαθητές/μαθήτριες απαντούν και στη συνέχεια πατώντας πάνω στην εικόνα ακούνε την ερώτηση και την απάντηση. Το παιχνίδι χρησιμοποιείται για τον έλεγχο των γνώσεων πάνω στις ιστορικές παραμέτρους αυτού του τόσο σημαντικού ιστορικού γεγονότος. Το παιχνίδι κεντρίζει το ενδιαφέρον των μαθητών.  Με αυτόν τον τρόπο το μάθημα της Ιστορίας, ένα θεωρητικό μάθημα, αποκτά παιγνιώδη χαρακτήρα. Οι μαθητές/μαθήτριες παίζοντας ελέγχουν τις γνώσεις τους. Το παιχνίδι μπορεί να παιχθεί ομαδοσυνεργατικά ή και ατομικά.

Για τη δημιουργία του ψηφιακού αντικειμένου  χρησιμοποιήθηκε η πλατφόρμα artsteps,  που προσέφερε την αντίστοιχη εφαρμογή. Αρχικά επιλέχθηκαν οι ερωτήσεις και δημιουργήθηκαν  οι εικόνες που θα τις συνόδευαν. Στο artsteps χρησιμοποιήθηκε το canvas ai αλλά και το elevenlabs (ai) για να παραχθεί ομιλία από κείμενο (voice to text). ΟΙ εικόνες από το Internet είχαν άδειες creative commons.

